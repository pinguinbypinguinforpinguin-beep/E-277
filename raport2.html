<h2>RAPORT 2</h2>
<p><strong>Autor:</strong> Karl F.</p>
<p><strong>Status:</strong> obserwacja ciągła</p>

<p>
Obiekt E-277 wykazuje stabilność wyłącznie w warunkach pośredniej izolacji, co <em>r</em>aczej nie było przewidziane w pierwotnych założeniach obserwacyjnych.
</p>

<p>
Reakcje struktury na obecność personelu pozostają subtelne, lecz <em>o</em>becność większej liczby obserwatorów wpływa na zachowanie obiektu.
</p>

<p>
Zmiany nie są rejestrowane przez aparaturę pomiarową ani sensory biologiczne, <em>z</em>atem mechanizm musi wykraczać poza znane procesy fizyczne.
</p>

<p>
Personel raportuje narastające problemy z koncentracją oraz <em>p</em>rzypadki krótkotrwałych zaburzeń pamięci operacyjnej.
</p>

<p>
Uczucie dezorientacji pojawia się nawet po krótkiej ekspozycji pośredniej, <em>u</em>trzymując się dłużej, niż wskazywałby czas kontaktu.
</p>

<p>
Struktura obiektu wydaje się tracić spójność w trakcie obserwacji, <em>s</em>zczególnie w momentach zwiększonej aktywności zespołu.
</p>

<p>
Zjawisko to nie posiada odpowiednika w znanych procesach chemicznych ani biologicznych, <em>z</em> tego powodu klasyfikacja pozostaje otwarta.
</p>

<p>
Część zespołu sugeruje zmianę kategorii zagrożenia, <em>c</em>hoć brak jest bezpośrednich oznak agresji ze strony obiektu.
</p>

<p>
Zalecenia dotyczące izolacji stają się coraz trudniejsze do utrzymania, <em>z</em> uwagi na narastające obciążenie psychiczne personelu.
</p>

<p>
Decyzja o zakończeniu obserwacji została odrzucona przez instancję nadrzędną, <em>e</em>widentnie bez pełnej analizy raportów.
</p>

<p>
Nie wydano zgody na anihilację ani neutralizację obiektu, <em>n</em>awet po zgłoszeniu pierwszych incydentów neurologicznych.
</p>

<p>
Instancja decyzyjna nie przekazała dalszych wytycznych, <em>i</em> w praktyce pozostawiła odpowiedzialność po stronie zespołu badawczego.
</p>

<p>
E-277 nie wykazuje wrogości wobec infrastruktury ani obserwatorów, <em>e</em>wentualnie jedynie wpływ pośredni, trudny do jednoznacznej oceny.
</p>

<p><em>Dalsza dokumentacja wymaga kolejnego klucza.</em></p>
